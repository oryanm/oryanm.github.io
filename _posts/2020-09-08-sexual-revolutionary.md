---
layout: post-rtl
title: Psychoanalyzing the sexual revolutionary
---

#  פסיכואנליזה של המהפכן המיני

<blockquote class="highlight" style="direction:ltr">
ℹ️ This is a Hebrew translation of the blog post <a href="https://edwardfeser.blogspot.com/2019/07/psychoanalyzing-sexual-revolutionary.html">Psychoanalyzing the sexual revolutionary</a> by Edward Feser.
</blockquote>

כאשר מישהו מציג טענה או טיעון ואתה מתיימר להפריח אותו ע"י משיכת תשומת הלב לעבר פגם אישיותי (כגון אופי רע או מניע חשוד) בדוי שלו, אתה מבצע כשל לוגי מסוג _אד הומינם_. הסיבה שזהו כשל לוגי היא שעיקר הנושא במקרה כזה הוא _אמיתות הטענה_ או _יכולת השכנוע של הטיעון_, אולם אתה משנה את הנושא למשהו אחר, כלומר _הבן אדם_ שהציג את הטענה או הטיעון. אבל כמו שהסברתי [בפוסט מלפני כמה שנים][Feser, 2018-04], לא כל ביקורת על בן אדם המציג טענה או טיעון היא _אד הומינם_, מכיוון שלפעמים הנושא _הוא_ פשוט הבן אדם עצמו. לדוגמה, כשלמישהו יש נטייה לבצע כשלי _אד הומינם_ ומתעקש עליהם למרות תיקון עדין, זה לגיטימי לחלוטין לציין שהוא לא רציונלי ואולי אפילו בעל חסך מוסרי במובנים מסוימים - לדוגמה, שהוא עבד [למידת הזעם][Feser, 2017-05], או בעל [אישיות זדונית][Feser, 2018-10], או שהוא אשם [בחוסר הגינות כלפי יריביו][Feser, 2018-07].

או שהוא [עבד לחטאי תאווה][Feser, 2017-02]. ציינתי [בפוסט קודם][Feser, 2019-07] את הנטייה של מבקרי מוסר המיניות המסורתי להוקיע את אלו המצדדים בו ולתקוף את מניעיהם במקום להתייחס לטיעונים שלהם. נטייה זו הפכה יותר נרחבת ובלתי מתפשרת ככל שהמהפכה המינית הפליגה בקיצוניותה. (קראו את הבלוג של רוד דרהר כדי להתעדכן [בווריאציות האחרונות][American Conservative, 2019].) עוד כשהייתי מתבגר, אנשים עם מוסריות מופקרת בענייני מין נטו לבקר את אלו בעלי גישות יותר שמרניות כמתחסדים או הורסי מסיבות. הגישה אז היתה זו של נער מסיבות המרחם על החנון או תולעת הספרים שלא יודעת להנות. היום המנטליות היא יותר כמו זו של קוטון מאת'ר ביזארי, או אולי שילוב בין יו הפנר ומאו דזה-דונג. מבקרים של המהפכה המינית מתוארים כסוכנים של השטן או אויבי העם – קנאים, שונאים, מדכאים שיש חובה לרדוף ולהשתיק אותם.

מה ההסבר לשינוי המוזר הזה? לבטח, המהפכנים המינים המדוברים יטענו שהוא משקף הבנה מוסרית עמוקה יותר מצידם. אבל זה מניח מראש שמוסר המיניות המסורתי שוגה, והוא לא. אבל הפוסט הזה לא בא להגן על מוסר המיניות המסורתי, כי כבר [עשיתי זאת במקומות רבים אחרים][Feser, 2015-07]. מה שאני שואל זה: _בהינתן_ אמיתות מוסר המיניות המסורתי, מה מסביר את השינוי המוזר הזה.

קיימת מן סוג של תסמונת סטוקהולם בין [מאמינים דתיים שמרניים בעלי דפוס חשיבה מסוים][Politico, 2013], שמתייחס להתפתחויות האלה כהפרזות מצערות אבל מובנות של נשמות פצועות בעלות כוונות טובות שנעשה להן עוול בידי תומכים חסרי רגישות ונלהבים יתר על המידה של המוסר המסורתי. לדעתי, זאת הזייה. אם זה היה נכון, היינו מצפים שהצווחות של המהפכנים _יפחתו_ ככל שרטוריקת הסובלנות, החמלה ודו-קיום מכבד עם אלו שדוחים את מוסר המיניות המסורתי הפכה לרווחת יותר בקרב שמרנים ודתיים מאמינים. במקום, הצווחות רק התגברו, ודרמטית. ככל שדתיים שמרנים [מנשקים תחת][Feser, 2016-09], ככה כל מה שהם מקבלים בתמורה זה [כיסוח תחת][Feser, 2016-10].

ניתוח של המצב בשילוב המסורות של אתיקת משפט הטבע ותאולוגיה נוצרית – מאת אפלטון ואריסטו, פאולוס, אוגוסטינוס, פטרוס דמיאנוס ותומאס אקווינס ואחרים – תגלה שמשהו הרבה יותר זדוני מתרחש פה. לטענתי, לפחות שלושה גורמים פסיכולוגיים מסתתרים מאחורי הקיצוניות הגוברת ורוע הלב של אלו בעלי דעות "פרוגרסיביות" בנוגע למיניות.

_1\. בנות התאווה_: _במכלול התאולוגיה_ [2-2.153.5][Summa II-II.153.5], אקווינס מזהה שמונה "בנות תאווה" או השפעות זדוניות על האינטלקט והרצון אשר נוטות לעקוב אחרי חטא מיני. לצורך הדיון, החשובות ביותר הן אלו אותן הוא מכנה _עיוורון דעת_ _ושנאת אלוהים_. כפי שאקווינס מציין [בהקשר אחר][Summa II-II.46.3], “תאווה...היא הגדולה שבתענוגות; ואלו מכלות את הדעת יותר מכל דבר אחר.” הנאה מינית דומה להנאה מצריכת אלכוהול בכך שהיא תמימה לחלוטין בפני עצמה, אבל מאוד קל לנצלה לרעה. לכן, אפילו באדם עם חשק מיני שאם לא כן היה נורמלי, לטרדות יתר בענייני מין יש נטיה לגרום לו להתנהג בצורה מטופשת במגוון דרכים - להגזים בחשיבות של מין, לרדוף אחריו בדרכים שהן מזיקות לרווחתו ולרווחת האנשים התלויים בו, להגות תירוצים בשם אותו מרדף, וכן הלאה.

באדם עם חשק מיני חריג, האפקט אפילו יותר חמור. מפני שמה שקובע את מידת הטוב של סגולה אנושית היא המטרה או התכלית לשמה היא נועדה באופן טבעי. לכן מוסר פסיכולוגי בריא דורש תפיסה אינטואיטיבית מוצקה של מה טבעי ומה נוגד את מטרות הטבע. התענגות מינית חוזרת ונשנת בפעילות שהיא _נוגדת_ ישירות לתכלית הטבע מעמעמת את תפיסת האינטלקט את הטבע, עד לנקודה שבה עצם הרעיון שדברים מסוימים הינם נוגדים לסדר הטבעי מאבד את החזקתו על הדעת. ובכך מאבד האינטלקט את החזקתו על המציאות המוסרית.

נניח שלחלק מהאנשים היה עיוות פסיכולוגי משונה שהוביל אותם לשאוב הנאה עצומה מהשתעשעות במחשבה ש: 2 + 2 = 5. התענגות נשנת ברצון להרהר באותו רעיון תהפוך לממכרת, ועצם הרעיון שקיימת אמת אריתמטית אובייקטיבית, במובן זה 2 + 2 = 4 תאבד את אחיזתה באדם כזה. הוא עלול לשפוט במקום שזה אובייקטיבית נכון ש: 2 + 2 = 5, או הוא עלול לשלול לחלוטין את הרעיון שיש דבר כזה אמת אובייקטיבית כשמדובר באריתמטיקה. בכל מקרה, האינטלקט שלו התעוור. דבר זה אנלוגי לעיוורון הדעת שיכול לעקוב אחרי חטא מיני מושרש.

סביר גם כי אדם כזה יהפוך תקיף מול אלו אשר ינסו לשכנע אותו ש 2 + 2 = 4 ושהוא הוזה אם הוא חושב אחרת. הוא עלול לקחת זאת כמתקפה אישית _כלפיו_, או כלפי _הזהות שלו_. “אני _לא יכול_ לא להאמין ש: 2 + 2  = 5! ככה הטבע ברא אותי! למה אתה כל כך מלא שנאה?” אנשים אחרים אולי ירחמו עליו ויטו לחשוב שזה אכזרי ללמד אותו אריתמטיקה כפי שתמיד היה מקובל, מאחר וזה יתפס בעניהם כדחיקה לשוליים בדרך עקיפה של אלו בעלי הנטייה המוזרה המדוברת. אולי הם יסכימו לעדכן את תוכנית הלימודים במתמטיקה ככה שהיא תאשש את הלגיטימציה של אמונות אריתמטיות אלטרנטיביות כאלה, תעודד אנשים לקבל ואפילו לחגוג את הנטייה, וכן הלאה.

תפיסת האלוהים כמי שברא את הסדר הטבעי לפי אמיתות מתמטיות נצחיות ובלתי משתנות גם היא תדמה כמתועבת, וכך גם כל דת המטמיעה תפיסה זו. למעשה, כלל המסורת התרבותית שהטמיעה מתמטיקה מסורתית תדמה כמדכאת וכמשהו שיש להרוס. כל זה אנלוגי לשנאת האלוהים, כמחבר הסדר המוסרי, שאקווינס אומר שעוקבת אחרי חטא מיני מושרש. הדת לבסוף נדחת לגמרי, או מוחלפת בחיקוי אלילי גמיש יותר כלפי החטא.

וזה מחמיר. _במכלול התאולוגיה_ [2-2.53.6][Summa II-II.53.6], אקווינס מלמד כי חשק מיני מופרע הוא המקור העיקרי לחטאים נגד המידה הטובה הקרדינלית של התבונה, אשר שולטת בהגיון המעשי באופן כללי. בדומה לכך, _במכלול התאולוגיה_ [2-2.46.3][Summa II-II.46.3] הוא אומר כי טיפשות כחטא מוסרי מצוי נובעת בעיקר מחטא מיני. הוא לא אומר שחטאים מיניים הם מעצמם החטאים הגרועים ביותר – ודאי שקימים חטאים גרועים יותר, כמו רצח – אלא שיש להם נטייה מיוחדת לעמעם הבנה מוסרית כללית, כמו הדומינו הראשון שמפיל אחריו את כל השאר. אדם או חברה אשר הפכו מושחתים ביותר בענייני מין סביר במיוחד שיהפכו למושחתים מוסרית נקודה.

לכן, נחזור שוב לאנלוגיה האריתמטית שלי. באדם או חברה שהתחילו לחשוב במובנים של אריתמטיקה רביזיוניסטית אשר מפנה מקום ללגיטימיות המחשבה ש: 2 + 2 = 5, השחתת האינטלקט לא תהיה מוגבלת לאריתמטיקה בלבד. היכולת _הכללית_ להגיון בריא לא יכולה לשרוד עיוות כזה של האינטלקט, מכיוון שהוא מערער מיסודותיהם את עקרונות ההגיון הבסיסיים ביותר (כמו חוק אי-הסתירה).

בדומה לכך, באדם או חברה הנשלטים בידי חטאים מיניים, זוהי לא רק ההבנה המוסרית בענייני מין שמתערערת, אלא _ההבנה המוסרית בכלל_. כי הרעיון הכללי של סגולות אנושיות בעלות תכלית טבעית לא סביר שישרוד כאשר התכליות הטבעיות של הסגולות המיניות שלנו, בפרט (אשר ברור כשמש שהן תכליות טבעיות), מטושטשות. והיכולת להערכה ביקורתית קרת רוח של החשקים שלנו לאור תכליות הטבע לא יכולה לשרוד במוחות המשועבדים לתאווה מינית, שהיא מהעזות ביותר מבין התאוות. אולם מודעות לתכליות טבעיות, והיכולת להערכה ביקורתית קרת רוח של תשוקה, הן תנאי קדם למוסריות בכלל.

הזיהום מועד לדלג מהפרט, לתרבות בכללותה, לזירה הפוליטית. _ברפובליקה_, אפלטון מציע שחברות שוויוניות נוטות להפוך נשלטות תאווה, ובעלות נטייה להדרדר לעריצויות. מכיוון שנפשות הנשלטות ע"י תאווה מסוגלות לרסן את התאבון שלהן או לעמוד בגינוין פחות מכל, מה שמוביל להתמוטטות מוסרית כללית ועליה במספר האנשים עם מזגי רוח אכזריים ומופרעים במיוחד. עריצות מתקבלת כאשר אותם אנשים מנצלים את הכאוס החברתי וכופים את רצונם על השאר. לדעת אפלטון, שום דבר לא כובל אותך למערה האלגורית ועולם האשליות שלה, אליהם אתה נאחז בקנאות, יותר מאשר חוסר מוסר מיני.

דנתי בבנות התאווה בהרחבה במספר פוסטים קודמים ([כאן][Feser, 2015-02], [כאן][Feser, 2017-02], [וכאן][Feser, 2018-12]), ובצורה שבה חטאים מיניים יכולים להרוס תבונה בהרחבה [בהרצאה על עשיית יד אחת עם חטאים נגד תבונה][Feser Soundcloud, 2018-04]. הנקודה שיש להדגיש למטרות הדיון הנוכחי היא שניתוח הפועל היוצא של חשק מיני מופרע ע"י הוגי דעות כמו אפלטון ואקווינס מרמז לכך שאנחנו צריכים לצפות מחשק כזה להפוך לקיצוני יותר ויותר בהתגלמותו, ושאלו המשועבדים אליו יהפכו יותר ויותר מלאי שנאה וצווחניים כלפי אלו המתנגדים אליהם. וזה בדיוק מה שאנחנו רואים כיום.

_2\. דרוש מוסר כדי לנצח מוסר_: אנשים בטבעם מסתייגים מדיבור אפילו על החשק והפעילות המינית הנורמלית והבריאה ביותר שלהם, בהינתן טבעו האישי ביותר של מין. הנושא פשוט מביך, אפילו לבן אדם הממוצע בעל דעות ליברליות לגביו. הוא לא היה חולם לדון בנטיות שלו כלאחר יד עם אדם זר, עם אמו, או בארוחת ערב חגיגית. זה נכון כפליים לגבי חשקים ופעילויות מיניות הנראים בעיניו חריגים בצורה כלשהי. תחושה מיוחדת של בושה נקשרת בהם, גם בגלל טבעם הסוטה וגם בגלל הדרך שבה המשיכה של חשק מיני יכולה לחתור תחת מה שהוא אנושי באופן המובהק ביותר, משמע השכל והרצון שלנו. חטא מיני נחווה כגרירת העצמי לרמת הבהמה, וכשהוא כולל מה שהוא _קונטרה נטורם_ (נגד הטבע) הוא נחווה כמשהו גרוע אפילו יותר.

או בכל אופן, הוא נחווה ככה _כל עוד_ לפחות חוש כללי ובסיסי כלשהו של הסדר הטבעי של הדברים שורד בתודעת האדם. אפילו אדם שאימץ חשקים מיניים הנחשבים מופרעים באופן מסורתי, ושמגדיר באופן פומבי את הזהות שלו ביחס אליהם, ירגיש באופן תכוף שארית רגש של בושה ואשמה – וזאת למרות העובדה שהיחס כלפי מין עבר ליברליזציה, והעובדה שרבים מזדהים איתו ולהוטים לאשש אותו בסגולתו ומעמדו כקורבן של דעה קדומה.  אוגוסטינוס או אקווינס היו זוקפים זאת לקולו של המצפון. ידע של חוקי הטבע, הם יאמרו, אף פעם לא נמחק לגמרי אפילו באדם המשועבד ביותר לחטא. הוא רק מכוסה בשכבה על גבי שכבה של רציונליזציות. ועדיין לפעמים האמת פורצת החוצה, אם כי במעומעם.

האדם "המשוחרר" מינית מסרב לקבל זאת, ולא בלבד מכיוון שהוא מאוהב בחטאיו. הוא חפר את עצמו לתוך בור. אם בתחילה הוא הרגיש בושה לגבי אותם חטאים, הבושה רק תחמיר אם הוא מחליט לאמץ אותם, להכריז בפומבי על הזיקה שלו אליהם ואפילו להגדיר את עצמו ביחס אליהם – ואז, אחרי כל זה, במחשבה שניה מגיע להכרה שהם באמת היו אכזרים ומבישים אחרי הכל. האפשרות משפילה לחלוטין, ככה שפסיכולוגית קשה במיוחד לחזור מדרך אימוץ החטא אחרי שיורדים בה.

עכשיו, שום דבר לא מסוגל לנטרל שאריות רגש של בושה וכשלון מוסרי כמו שרגשות של יהירות וצדקנות יכולים. הראשון יכול להיות מסווה אם מצליח אדם בראשו להמציא את השני. הוא יכול לספר לעצמו: “_אלו אשר קוראים למה שאני עושה מביש_ הם שצריכים להתביש. _הם_ אנשים רעים – הם קנאים, שונאים, עריצים. _ואני_ עושה משהו _אצילי_ בכך שאני דוחה את דעתם ונלחם נגדם! כן, _זהו זה!_" על ידי מן אלכמיה פסיכולוגית, חטא הופך לסגולה וסגולה לחטא, וההערכה העצמית של הבן אדם דרך כך ניצלת ואפילו מתעצמת.

זה אולי יראה מוזר בשביל תיאורטיקן של משפט הטבע לגייס את ניטשה לניתוח הזה, אבל הוא הוא, כמובן, המאבחן הגדול של אומדן מחדש של ערכים על בסיס שוויוני. רטוריקה מוסרנית שוויונית היא, לפני ניתוחו של ניטשה, מסיכה לטינה וקנאה – דרך שבה אלו עם חוש עמוק של כשלון וחולשה יכולים להשיג נקמה נגד אלו המצדדים בסגולות שהם לא מסוגלים לעמוד בהן. כמובן, הדרך שבה ניטשה מפתח ניתוח מסוג זה היא בעייתית. לדוגמה, הוא מיישם אותה כביקורת על מוסר נוצרי, בעוד שהמטרה אותה הוא תוקף היא בעצם קריקטורה של מוסר נוצרי. אבל הרעיון הבסיסי שאומדן מחודש של ערכים יכול לשקף קנאה, טינה, ורצון בנקמה מתקבל על הדעת, והוא חל באותה מידה על דעות ליברליות בנוגע למין כמו שהוא חל על סוגי השוויון שניטשה התכוון אליהם.

כדאי לציין שככל שהמהפכה המינית התקדמה, היא הובילה לטענות יותר ויותר ביזאריות ומגוחכות על פניהן – כמו הטענה שהבדלים ביולוגים בין זכרים ונקבות הם כוזבים וביטוי של שום דבר מעבר לדעה קדומה. איך אפשר ברצינות להאמין בשטויות כאלה? המניע _לצורך_ להאמין בכך לא מסתורי, מאחר ואפשרי שהאדם כבל עצמו לחטאים מינים כל כך קיצונים עד כי הרציונליזציה שלו דורשת תזה מגוחכת שכזו. אבל איך הוא יכול לשכנע את עצמו _באמת_ להאמין בכך? גם כאן סוג של מוסרנות עולם-ליצן דוהרת להושיעו. אם הוא מסוגל לשלהב את עצמו לתוך טירוף צדקני המכוון את תשומת הלב הלאה מהאבסורדיות של האמונה שלו ואל צרות האופקים המרומזת של אלו המכחישים אותה, אז אותה אמונה יכולה (אולי רק בקושי) להחזיק. ככל שהאמונה בבירור יותר מגוחכת, ככה ההצדקה הרטורית שלה יותר מוסרנית בצרימותה, כי עוצמה רטורית חייבת לחפר על החוסר בבסיס רציונלי כלשהו.

נוכל לקרוא לתופעה _חוק המוסרניות המפצה_: ככל שחטאיו המינים של מישהו מבישים או מגוחכים יותר, ככה הוא נוטה לתקוף את אלו המתנגדים אליהם בצווחנות מוסרנית קשה יותר, כדי לפצות פסיכולוגית על המודעות העצמית העמוקה שלו לאותה בושה ואבסורדיות.

_3\. אנטי-פרושים_: אבל למה כל כך הרבה אנשים שלא חולקים בחטאים שכאלו סובלים את המוסרניות המפצה הזאת? למה למעשה הרבה אנשים שההתנהגות המינית האישית שלהם יחסית שמרנית למרות זאת מתנגדים בתוקף לכל התעקשות ששמרנות שכזאת צריך שתהיה נורמטיבית?

בחלקה זוהי פשוט תוצאה של רלטיביזם עצל ורגשנות שנוטים לשרור בחברות הדוגלות בשוויון. עצם הרעיון שדרך חיים אחת עדיפה על השניה, והאפשרות שרגשותיו של מישהו יפגעו אם נעיז לרמוז אחרת, הופכים בלתי נסבלים. (שוב, ראה ניתוחו של אפלטון את הדמוקרטיה _ברפובליקה_.) ומכאן שאפילו אלו המעדיפים לחיות חיים יותר שמרנים לעיתים לא ירשו לעצמם לעלות על דעתם את המחשבה הכופרת שאכן _מוטב מוסרית_ לעשות זאת.

אבל שימו לב שמשהו נוסף קורה פה. בחנו לרגע את האנלוגיה הבאה. הפרושים מתוארים לעיתים כמי שבנו "גדר" סביב תורת משה, כדי למזער ככל הניתן את הסיכוי שמישהו יפר אותה. הגדר כללה אוסף של איסורים משנים, אשר כיבודם נועד להבטיח שאפילו לא נתקרב להפרה של הראשים. לדוגמה, אם לא נרשה לעצמנו אפילו ללקט תבואה בשבת, אז לבטח נמנע מכל דבר אחר שיכול יותר בברור להיחשב _עבודה_ בשבת.

עכשיו, מה שאני מציע זה שסובלנות כלפי חטאים מינים אקזוטים יותר מאפשרת לאלו אשר חטאיהם יותר שגרתים לבנות "גדר" של _מתירנות_ סביבם. זאת מעין פארודית עולם-ליצן על הפרושים. אם אפילו דברים ממש קיצונים לא אסורים, פחות סביר שדברים יום-יומים יאסרו. לדוגמה, מוסר המיניות המסורתי מגנה מין מחוץ לנישואין כמו גם טרנסקסואליות, אבל מחשיב את השני כנוגד את הטבע באופן ישיר יותר מאשר את הראשון. לפיכך אם אפילו השני נוטה להיראות כמותר, קל ביותר להצדיק את הראשון.

אז, תפיסת הפרושים מרחיבה את גבולות מה שאסור על מנת לשמר את האיסורים שלאדם האדוק חשובים יותר מכל. ותפיסת _האנטי_-פרושים של "הבוהמי הבורגני" הפרוגרסיבי מרחיבה את גבולות _המותר_ על מנת לשמר את החטאים המינים המתונים יותר שהם מה שאכפת _לו_ ממנו באמת.

\***

אני לא אומר ששלוש הנטיות הפסיכולוגיות שזיהיתי – בנות התאווה, חוק המוסרניות המפצה, ופארודית האנטי-פרושים – פועלות בתוך _כל_ מי שמחזיק בדעות ליברליות לגבי מוסר מיני, או שהן פועלות באותה עוצמה בכל מי שהן מניעות. אבל הן חלק גדול מהסיפור, וחלק שרק גדל ככל שהמהפכה המינית מתפשטת.

אני גם כמובן לא רומז לרגע שזיהוי הרכיבים הפסיכולוגים האלה מספיק כדי _להפריך_ את הטענות או הטיעונים של אלו בעלי דעות ליברליות לגבי מוסר מיני. זה יהיה כשל _אד הומינם_. אותם טענות וטיעונים צריכים (ויכולים) להיענות בתנאים שלהם, בלי תלות במוטיבציות של או בהשפעות הפסיכולוגיות על אלו המציגים אותם.

ובכל זאת, חשוב לשקול את ההשפעות הפסיכולוגיות הנ"ל. ראשית, רעיונות וטיעונים רעים לפעמים מוצאים אחיזה באנשים אפילו אחרי שהבעיות הלוגיות איתם נחשפו בפניהם. זה יכול להיות שימושי למישהו המשועבד לטעויות שכאלה לשקול את ההשפעות הלא-רציונליות שעלולות להוביל אותו לתת בהן יותר אמון או התחשבות מאשר מגיע להן.

שנית, אלו המצדדים במוסר מיניות מסורתי צריכים להחזיק בהבנה מציאותית של הסיטואציה החברתית. כפי שאמרתי, לחלק מהשמרנים הדתיים חסרה אותה הבנה. לדוגמה, אפילו כמרים קתולים בני זמננו, במקרה הנדיר שהם בכלל מדברים על מוסר מיניות, לעיתים קרובות עושים זאת בצורה המעורפלת ובלתי פוגענית ביותר המתאפשרת להם. הם יעשו שמיניות באוויר כדי ליחס מניעים טובים ליריבם ולהודות בחוסר צדק וחוסר רגישות לכאורה של חסידי המוסר הנוצרי מהעבר, אפילו אם מחוות שכאלה לעולם לא יוחזרו מהצד הליברלי באותו מטבע. הם אפילו יסירו דגש מהחשיבות של מוסר המיניות ביחס, נגיד, לשאלות של צדק חברתי.

הכמרים והצדיקים הגדולים מהעבר היו רואים בכל זה כהזיה עוצרת נשימה. בעולם האמיתי, לא יתכן צדק חברתי אמיתי ללא סטנדרטים מינים איתנים, מכיוון שהמשפחה היא הבסיס לסדר החברתי והמשפחה לא יכולה לשגשג בלי סטנדרטים מינים איתנים. המהפיכה המינית אחראית למיליוני ילדים מחוסרי אבות, ולכל העוני ואי-הסדר החברתי שנגרר אחריהם. אין גם התגלמות יותר גדולה של אנוכיות מושרשת ההופכת צדק חברתי לבלתי אפשרי מאשר המוכנות האדישה של מיליונים לרצוח את ילדיהם ברחם. דיבור על אי-צדק חברתי שמתעלם מהתפקיד השורשי של המהפכה המינית בטיפוח אי-צדק שכזה הוא שום דבר מעבר לפטפטת – לא רציני, סנטימנטלי ומועד לגרום לאדם המודרני להרגיש בנוח בחטאיו במקום לומר לו מה שהוא באמת צריך לשמוע. לוחם צדק חברתי אמיתי חייב להיות ריאקציונרי לא מתפשר בענייני מין.

הראשונה שבסיבות לכך היא התפקיד שחוסר מוסר מיני משחק בערעור ההבנה המוסרית בכללה, כפי שאקווינס מלמד אותנו. לא מדובר רק בטעות אינטלקטואלית הנעשית בידי אנשים עם כוונות טובות אלא לא פחות מפסיכוזה כלל חברתית. כמו שאומרים באלכוהוליסטים אנונימיים, הצעד הראשון הוא להודות שיש לך בעיה.

[Feser, 2019]:                   <https://edwardfeser.blogspot.com/2019/07/psychoanalyzing-sexual-revolutionary.html>
"Psychoanalyzing the sexual revolutionary"
[Feser, 2018-04]:                <https://edwardfeser.blogspot.com/2013/04/what-is-ad-hominem-fallacy.html>
"What is an ad hominem fallacy?"
[Feser, 2017-05]:                <https://edwardfeser.blogspot.com/2017/05/wrath-and-its-daughters.html>
"Wrath and its daughters"
[Feser, 2018-10]:                <https://edwardfeser.blogspot.com/2018/10/the-voluntarist-personality.html>
"The voluntarist personality"
[Feser, 2018-07]:                <https://edwardfeser.blogspot.com/2018/07/the-ad-hominem-fallacy-is-sin.html>
"The ad hominem fallacy is a sin"
[Feser, 2017-02]:                <https://edwardfeser.blogspot.com/2017/02/mired-in-roiling-tar-pits-of-lust.html>
"Mired in the roiling tar pits of lust"
[Feser, 2019-07]:                <https://edwardfeser.blogspot.com/2019/07/speaking-what-you-take-to-be-hard.html>
"Speaking (what you take to be) hard truths ≠ hatred"
[American Conservative, 2019]:   <https://www.theamericanconservative.com/dreher/totalitarian-they-farhad-manjoo-damon-linker-social-justice>
"The Totalitarian ‘They’"
[Feser, 2015-07]:                <https://edwardfeser.blogspot.com/2015/06/love-and-sex-roundup.html>
"Love and sex roundup"
[Politico, 2013]:                <https://www.politico.com/blogs/politico-now/2013/03/dolan-catholic-church-needs-better-outreach-to-gays-160555>
"Dolan: Catholic Church needs better outreach to gays"
[Feser, 2016-09]:                <https://edwardfeser.blogspot.com/2016/09/michael-rea-owes-richard-swinburne.html>
"Michael Rea owes Richard Swinburne an apology"
[Feser, 2016-10]:                <https://edwardfeser.blogspot.com/2016/10/christina-van-dyke-owes-richard.html>
"Christina van Dyke owes Richard Swinburne her resignation"
[Summa II-II.153.5]:             <https://www.newadvent.org/summa/3153.htm#article5>
"Article 5. Whether the daughters of lust are fittingly described?"
[Summa II-II.46.3]:              <https://www.newadvent.org/summa/3046.htm#article3>
"Article 3. Whether folly is a daughter of lust?"
[Summa II-II.53.6]:             <https://www.newadvent.org/summa/3053.htm#article6>
"Article 6. Whether the aforesaid vices arise from lust?"
[Feser, 2015-02]:               <https://edwardfeser.blogspot.com/2015/02/whats-deal-with-sex-part-ii.html>
"What’s the deal with sex? Part II"
[Feser, 2018-12]:               <https://edwardfeser.blogspot.com/2018/12/the-sexual-revolution-devours-its.html>
"The sexual revolution devours its children"
[Feser Soundcloud, 2018-04]:    <https://soundcloud.com/thomisticinstitute/ed-feser-cooperation-with-sins-against-prudence>
"Cooperation with Sins Against Prudence"
